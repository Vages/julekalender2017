Grinchen har sneket seg inn på Nordpolen og tatt Julenissens hjelpere til fange. For å slippe dem fri har Grinchen sagt at de må leke en lek.

Hjelpere blir tatt med til et rom en etter en, uten at noen av de andre kan se hvem. Hvilken hjelper som tas med er tilfeldig, og den samme hjelperen kan velges flere ganger på rad. I rommet de blir tatt med til finnes det kun en lampe man kan slå av eller på. Lampa i rommet er slått av når leken begynner. Hver gang en hjelper tas med til rommet kan den si i fra om at alle hjelperne har vært inne i rommet minst en gang, men om man tar feil vil ikke Grinchen slippe dem fri før etter jul!

Julenissen har *100* hjelpere. Anta at du er hjelper nummer *1*, og du har funnet ut hvordan du kan løse denne gåten. Hjelperne kan bli enige om en felles strategi før leken begynner. Hva er det laveste totale antallet ganger hjelpere er tatt med inn i rommet med lampa, når du kan være sikker på at alle hjelperne har vært innom?

Anta at hjelperne tas inn i rommet i rekkefølgen beskrevet i denne [filen](https://gist.githubusercontent.com/melwil/6397af9590a5d852226262827db1fafa/raw/717020d51e8534e751bd0f99f1dcd783e1c11ef1/prisoners.txt).

---
Oppgaven er laget av [Håvard Slettvold](https://www.linkedin.com/in/slettvold/). Håvard jobber i Knowit som utvikler i et av våre team!