Ophelia og Xena er innesnødd på hytta. De får varslet redningsetatene, men det kan ta litt tid før de blir reddet. For å slå ihjel tiden spiller de bondesjakk. 

De spiller med følgende regler:
- Spillbrettet er en 3x3-matrise
- Spilleren med tre like på rad horisontalt, vertikalt eller diagonalt vinner runden. 
- X starter alltid hver runde.
- Den som vinner en runde spiller med O neste runde, om uavgjort spiller de igjen med samme tegn.
- Om det blir uavgjort tre ganger på rad bytter de hvem som spiller med X og O

Xena starter første runde som X.

Dessverre går de fort tomme for papir. De går over til å spille uten, ved å si hvor på brettet de plasserer trekkene sine. Denne filen (https://gist.githubusercontent.com/sverrejb/ee637135f5161220f83ef443c44b093c/raw/702802a54adf311f0dec8fc4598346f69e76e1e5/moves.txt) viser hvor på brettet hvert trekk plasseres. Spillbrettet er nummerert på naturlig måte: 
123
456
789

Etter ti tusen trekk kommer heldigvis hjelpekorpset. Hvor mange runder har den som har vunnet flest runder vunnet?

---
Vi ønsker alltid å forbedre oss, [her](https://goo.gl/forms/20Kj9M1Wb6Xi9ntq2) kan du hjelpe oss med det. Tusen takk for alle besvarelser!

---
Oppgaven er laget av [Sverre Johann Bjørke](https://twitter.com/sverrejohann). Sverre jobber i Knowit som utvikler i et av våre team!
